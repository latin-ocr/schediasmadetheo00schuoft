In prooemio theogoniae Hesiodus, sive quis alius fuit huius prooemii com-
positor, Musas ipsas profitentes inducit, multas a se res non veras, sed fictas
et commenticias tradi: quam professionem licet poeta sine dubio ad fabulosas
potissimum de dis rebusque divinis narrationes pertinere voluerit, quales in
theogonia sunt, nos tamen non immerito etiam latius aliquanto patere dicemus.
Nam, si ab unis sortasse mathematicis discesseris scientiae suae certitudine
gloriantibus, ceteri quidem omnes, qui in Musarum artibus versamur, veritatis
cognitionem nimio saepius multis magnisque difficultatibus nobis obsaeptam
esse videmus, sive ipsa rerum natura captum humanum fugiente, sive defici—
entibus certis notis atque indiciis ad inveniendam cognoscendamque veritatem
necessariis. Atque hoc quidem iis potissimum saepenumero querendum est,
qui historiae operam dant, in quo studio, ut quisque est veritatis cupidissi-
mus, ita aegerrime eius inveniendae certam viam sibi interclusam esse fert,
unde fieri solet, ut ingeniosi homines, quam assequi ipsam nequeant, eius
speciem saltem quandam haud improbabilem consectentur. Sic igitur in omni
historia permulta opinabilia et commenticia veris et compertis admixta sunt,
neque iusto severius eos iudicasse dixerimus, qui non minimam eius partem
figmentis constare pronuntiarunt, in quibus acquiescere homines consenserint
verbo apud Italos frequentato se consolantes: se non ὸ vero, e ben

trovato.
Huius verbi nos quum alias saepenumero, tum his proximis diebus

admoniti sumus, quum ad relegendas Theognidis reliquias variasque de iis
virorum doctorum sententias recognoscendas revocaremur. Nam nihil in iis

satis eertum esse intelleximus, nisi hoc unum, quod Welckerus, vir de inter-
1,

