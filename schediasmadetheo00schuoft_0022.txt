20

licentiam conversa est, nt ex democratia ochlocratia existeret. Intellectum
autem etiam a Graecis, zion quidem ab omnibus, sed ab iis certe, qui plus
quam‘ vulgus saperent, conversionibus illis et corruptionibus rerum publicarum,
quibus nullo non tempore civitates suas turbari et lacerari videbant, remedium
sperari non posse nisi si esset in iis maior quaedam potestas regalis, quae
vel paucorum superbiam et insolentiam vel multitudinis temeritatem et las⁴
civiam coerceret, et suum cuique tribuendo ius omnium ac libertatem tuere—
tur: qualem potestatem quum respueret Graecorum ingenium, non modo li-
bertatem sed mox ne speciem quidem libertatis conservare potuerunt.

Praedicanda igitur est eorum populorum fortuna, quibus contigit ut
libertatem haberent boni ac iusti regis potestate tutam atque munitam: gratu-
landum etiam nostro populo, cui boni ac iusti reges neque superiore tempore
neque hac nostra aetate defuerunt, et in quo nunc ipsum optimo Regi, patri
patriae, cuius nuper mortem deflevimus, successisse fratrem videmus non
minore virtute regia ornatum, veritatis et iustitiae amantem, sincerae pietatis
cultorem, fucatae simulationis inimicum, et iam dudum sub fratris regno non
minus sapientia quam fortitudine in multarum magnarumque rerum vel civi-
lium vel militarium administratione egregie spectatum. Tempus autem huius
gratulationis non modo privatim a singulis sed publice ab omnibus peragen-
dae nullum aptius habemus, quam diem Regis natalem, quo die sacra eius
natalicia, prima post noxi regni initium, universitas nostra sollemni ritu cele-
bratura est. ⁷

{gitur ad haec Regis Angustissimi Guilelmi 1. sacra natalicia
die crastino, d. xxii. h. m., hora XI pie concelebranda omnes, quicunque
pariter nobiscum animati sunt, magistratus regios et urbicos, civiles et mili-
tares, omnesque omnium ordinum cives atque hospites qua decet observantia
et reverentia invitamus.

Dabamus Gryphiswaldiae d. XXI. Maru MDCGCLXl.

